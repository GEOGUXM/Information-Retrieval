http://www.ncd.gov/brochure_tagalog.pdf

   Pambansang Sanggunian ng Kapansanan (National Council on Disability)
   Isang Sulyap Kaalaman at Layunin Ang National Council on Disability
   (NCD) ay unang itinatag noon 1978 bilang lupon ng tagapayo sa ilalim ng
   Department of Education (Kagawaran ng Pagtuturo). Ang sanggunian ay
   binubuo ng 15 kagawad na hinirang ng Pangulo ng Estados Unidos at
   pinagtibay ng Senado ng Estados Unidos. Sa pamamagitan ng
   Rehabilitation Act Amendments ng 1984, ang NCD ay naging isang
   independeng ahensiya. Ang kabuuang hangarin ng ahensiya ay upang
   itaguyod ang mga patakaran, programa, kaugalian, at pamamaraan na
   naggagarantiya ng pantay-pantay na pagkakataon sa lahat ng mga taong
   may kapansanan, ng walang pagkiling dahil sa uri o kalubhaan ng
   kapansanan, at bigyan sila ng kapangyarihan upong magtamo ng kasiyahang
   halaga at pansariling pangkabuhayan, at makasali at makabilang sa lahat
   ng bahagi o anyo ng lipunan. Mga Katungkulan Kabilang sa mga takdang
   kautusan ng NCD ang mga sumusunod na katungkulan: * Pagbalik-aralan at
   timbangin ang mga pambansang patakaran, programa, kaugalian, at
   pamamaraan na nauukol sa mga taong may kapansanan, kabilang na ang mga
   programang itinatag o tinulungan ng Rehabilitation Act ng 1973,
   iwinasto, at ang Developmental Disabilities Assistance at Bill of
   Rights Act. * Pagbalik-aralan at timbangin ang lahat ng mga takdang
   batas at pamamalakad na nauukol sa mga pambansang programa na
   tumutulong sa mga taong may kapansanan, upang tasahin ang kanilang bisa
   na makatulong sa mga taong ito. * Pagbalik-aralan at timbangin ang mga
   lumalabas na pambansang, pang-estado, panglokal at pang- pribadong
   patakaran na may kinalaman sa mga taong may kapansansan, kasama na ang
   pangangailangan at pakikipag-ugnayan sa mga serbisyo para sa mga
   matatanda, pag-abot sa pangpersonal na serbisyo, pagsisikap para sa
   pang-paaralang pagbabago at ang madudulot ng mga pagsisikap na ito sa
   mga taong may kapansanan, pag-abot sa pangkalusugang pangangalaga at
   patakaran na nangangasiwa bilang hadlang sa mga taong naghahanap at
   pananatili sa hanapbuhay. * Gumawa ng payo o tagubilin sa Pangulo, sa
   Kongreso, sa Kalihim ng Pagtuturo, sa Patnugot ng National Institute on
   Disability and Rehabilitation Research (Pambansang Paaralan sa
   Kapansanan at Pananaliksik sa Pagpapabagong-Buhay), at sa iba pang
   pinuno ng mga pambansang ahensiya ng mga pamamaraan upang itaguyod ang
   pantay-pantay na pagkakataon, kasiyahang halaga at pansariling
   pangkabuhayan, at makasali at makabilang sa lahat ng bahagi o anyo ng
   lipunan para sa mga Amerikanong may kapansanan. * Magbigay sa Kongresso
   ng mga payo, tagubilin, pambatasang panukala, at iba pang mga kaalaman
   na naangkop sa palagay ng NCD o Kongreso. * Maglipon ng mga kaalaman
   tungkol sa pagpapatupad, pagkabisa, at bunga ng Americans with
   Disabilities Act (ADA) (Batas sa mga Amerikanong may Kapansanan) ng
   1990. * Magpayo sa Pangulo, sa Kongreso, sa Tagapangasiwa ng
   Rehabilitation Services Administration (Pamahalaan ng Serbisyong
   Pagpapabagong-Buhay), sa Tulong Kalihim para sa Tanging Pag-aaral at
   Serbisyong Pagbabago sa ilalim ng Kagawaran ng Pagtuturo, at sa
   Patnugot ng Pambansang Paaralan sa Kapansanan at Pananaliksik sa
   Pagpapabagong-Buhay, ng mga pagpapaunlad ng mga palatuntunan na
   isasagawa sa ilalim ng Rehabilitation Act (Batas sa Pagpapabago) ng
   1973, iwinasto. * Magpayo sa Tagapangasiwa ng mga patakaran at
   pamamatnugot ng Pamahalaan ng Serbisyong Pagbabagong-Buhay. * Magbigay
   ng payo sa Patnugot ng Pambansang Paaralan sa Kapansanan at
   Pananaliksik sa Pagpapabagong-Buhay ng mga pananaliksik na ikabubuti ng
   mga taong may kapansanan. * Magpayo sa Interagency Disability
   Coordinating Council kung ano ang mga dapat mauna sa mga talakayain
   nito at pagbalik-aralan ang mga payo ng sanggunian para sa mga
   pambatasan at pamahalaang pagbabago. * Maghanda at magbigay sa Pangulo
   at Kongreso ng taunang ulat, National Disability Policy: A Progress
   Report (Pambasang Batas sa Kapansanan: Isang Kaunlarang Pag-Ulat).
   Pinaglilingkurang Mamamayan at Pangkasalukuyang Gawain Maraming
   pangpamahalaang ahensiya and tumatalakay sa mga usapin at programang
   may kinalaman sa mga taong may kapansanan, subalit ang NCD ay ang
   nag-iisang pambansang ahensiya na naatasang tumalakay, sumuri at gumawa
   ng pamungkahi sa mga patakarang pampubliko na may kinalaman sa mga
   taong may kapansanan ng hindi binabatay sa gulang, uri ng kapansanan,
   inaakalang uri ng hanapbuhay, pangangailangang pananalapi, kakayahan, o
   iba pang mga pansariling kalagayan. Alam ng NCD ang kakaibang
   pagkakataon nito upang paginhawahin ang pansariling kabuhayan,
   pakikisama sa kapaligiran, at pagkakataong mahanapbuhay para sa mga
   taong may kapansanan sa pamamagitan ng paneneguro ng isang maalam at
   tugmang pamamaraan upang talakayin ang kanilang mga alalahanin at
   maalis ang anumang hadlang para sa kanilang masigasig na pakisama sa
   kapaligiran at kaanak. Malaki ang kinalaman ng NCD sa pagpapaunlad ng
   mga patakarang ukol sa kapansanan sa Amerika. Ang katotohanan ay ang
   ahensiya ay unang minungkahi at nakilala bilang ADA. Kabilang sa mga
   mahahalagang paksang tinatalakay ang tulong sa pansariling
   pangangailangan, pagbabago para sa pangangalaga ng kalusugan, ang
   pagsali ng mga mag-aaral na may kapansanan sa matataas na uri ng mga
   palatuntunan sa pangkaraniwang paaralan, pantay-pantay na pagkakataon
   sa paghahanapbuhay, pabahay, pagbantay sa pag-sasakatuparan ng ADA,
   pagpapabuti sa teknolohiya ng pagtulong, at pagtitiyak na ang mga taong
   may kapansanan, kabilang na ang mga minorya, ay mapabilang at makasama
   sa lipunan. Pambansang Sanggunian ng Kapansanan (National Council on
   Disability) Washington, DC 20004-1107 (202) 272-2004 (Voice) (202)
   272-2022 (Fax) (202) 272-2074 TT http://www.ncd.gov
